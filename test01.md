**[[חדר הפרויקטים - מהי העיר הלבנה 01:]{.underline}]{dir="rtl"}**

**[נתון בחומר - עקבות חומריות המודרניזם של הבאוהאוס]{dir="rtl"}**

**[פרויקט של המרכז לאדריכלות תיעודית (]{dir="rtl"}CDA[)]{dir="rtl"}**
**[\| אוצרת: פרופ. ד״ר אינס ויצמן]{dir="rtl"}**

[העיר הלבנה בתל אביב היא אחת מעשרות ערים דומות, שהוקמו באגן הים התיכון
ובמזרח התיכון בין שתי מלחמות העולם, כאשר הצורך בדיור והרצון להפריד בין
האירופים לבין האוכלוסייה המקומית הובילו לגיבוש שפה אדריכלית אזורית: ניב
קולוניאליסטי של מודרניזם, הממלא את המרחב המשוסע של ימינו. חקירת
המודרניזם התל אביבי באתר המורשת העולמית של אונסקו שוזרת את הקצוות
הפרומים של הסיפורים שנקטעו, והתערוכה בוחנת כיצד ניתן לשוב ולהתחבר לגוף
ידע מבוזר ומפוצל כמו המודרניזם.]{dir="rtl"}

[פרויקט ״נתון בחומר״ קושר את תולדות אימוץ המודרניזם של הבאוהאוס לפן
הלוגיסטי של יצוא חומרי בנייה מגרמניה לפלשתינה, סוריה ולבנון בשנות
השלושים, ומתייחס לבית ליבלינג כמקרה בוחן. הפרויקט חוקר את הבניין שתיכנן
האדריכל דב כרמי בשנת 1936 באמצעות שיטות תיעוד וניתוח דיגיטלי של חומרים
ומדיה שפיתח המרכז לאדריכלות תיעודית (]{dir="rtl"}CDA[). מסד הנתונים רחב
ההיקף שבבסיסו ממחיש כיצד אדריכלות ממזגת תנועות וזרמים מורכבים, קשרים
גיאוגרפיים וכוחות היסטוריים ופוליטיים, שכן ההיבט החומרי של בניינים הוא
בדיוק המקום שבו ניתן לראות כיצד כוחות אלה באים לידי ביטוי. הצומת
הרעיונית שבה ניצבת התערוכה מתפצלת אפוא לשני צירים: חומר
ונתונים.]{dir="rtl"}

[התערוכה מזמינה את המבקרים לערוך מסע בזמן ובמרחב בתוך גבולותיו של בית
ליבלינג. המחקר משרטט את החיבור בין סיפורי הדיירים לבין מסלולי הגלות
וההגירה שנכפו עליהם בעקבות עלייתו של היטלר לשלטון; מתחקה אחר עקבות חומרי
הבנייה שיובאו ארצה מגרמניה הנאצית במסגרת הסכמי ההעברה; ובוחן את התפתחות
העיר הלבנה בתל אביב ביחס לערים מודרניסטיות אחרות שצצו באותה התקופה ברחבי
מה שכונה ״האוריינט״.]{dir="rtl"}

[האלמנטים השונים בתערוכה - בהם פלטפורמה דיגיטלית מקיפה, מיצב וידאו,
ראיונות ואובייקטים כגון השטיח הארוג - חוברים לכדי שלם המתייחס לאדריכלות
כמיזוג קשרים והקשרים, חומר ונתונים.]{dir="rtl"}

**[ארכיון דיגיטלי]{dir="rtl"}**

[מסד נתונים מתהווה, המיועד הן להיסטוריונים והן לקהל הרחב, וכולל מגוון
מוצגים - החל מראיונות מצולמים, מסמכים וצילומים, דרך ניתוח של חומרים וכלה
בחומרי ארכיון שאספו אנשי ה-]{dir="rtl"}CDA[. הארכיון מציע גישה חדשה
לעיסוק בחומריות הפיזית של מושאי המחקר - חפצים, בניינים, סביבות - ובתוך
כך מנסה למפות את מערך היחסים, הקשרים והדפוסים המקיפים ועוטפים את
האובייקטים החומריים הללו.]{dir="rtl"}

[הפרויקט כולל תבנית ארכיון שפותחה במיוחד לבית ליבלינג, כמרחב שהעניק
לחוקרים הזדמנות להתנסות באפשרויות חדשניות של הצלבת נתונים אנלוגיים
ודיגיטליים. האדריכלות של בית ליבלינג הפכה לנדבך שעל גביו מוצגים הנרטיב
והחלקים השונים שמהם מורכב הזיכרון העמוק של הבניין, כאשר המשתמשים מוזמנים
להתעמק בהיבטיו השונים של המחקר דרך ארבעה מסלולי סיור בטיילת
וירטואלית.]{dir="rtl"}

[באחד המסלולים תוכלו למשל לצפות בראיון עם מיכאל עופר, נכדהּ של לוטה
מאייר, שנזכר בחוויות ילדות מהדירה שבקומה הראשונה ומספר על הביקורים בבית
סבתו והאוצר המתוק שהוטמן בכלי הנחושת. באחר תוכלו להתבונן בחפצים שהביאו
איתן המשפחות שברחו מגרמניה: שולחן כתיבה גדול לסבא, שולחן כתיבה קטן לסבתא
ואפילו מכונת קפה שלא נשארה מאחור.]{dir="rtl"}

[שלא כמו ארכיונים אחרים, שבהם התיעוד מנותק מהמרחב הפיזי, השיטוט המקוון
ברחבי בית ליבלינג מחבר את הממצאים לנקודות ספציפיות בבניין ויוצר רובד
נוסף של הקשרים; במהלך עבודות השימור נחשפו שכבות היסטוריות בקירות הבניין,
גרמי המדרגות ומעקות המרפסות. תחמוצות ברזל ומלט לבן, שנמצאו באריחי הטרצו
במהלך ניתוח הרכב החומרים בבדיקה מיקרוסקופית, למשל, הו עדויות יצוקות
בבטון להסכמי ההעברה ודוגמה לאופן שבו הפרויקט עוסק בהיסטוריה של המודרניזם
וגלגוליו השונים.]{dir="rtl"}

[[[לחצו]{.underline}]{dir="rtl"} [[ ]{.underline}]{dir="rtl"}
[[לצפייה]{.underline}]{dir="rtl"} [[ ]{.underline}]{dir="rtl"}
[[בבית]{.underline}]{dir="rtl"} [[ ]{.underline}]{dir="rtl"}
[[ליבלינג]{.underline}]{dir="rtl"} [[ ]{.underline}]{dir="rtl"}
[[בארכיון]{.underline}]{dir="rtl"} [[ ]{.underline}]{dir="rtl"}
[[הדיגיטלי]{.underline}]{dir="rtl"}](https://documentary-architecture.org/1937-doka-32-073-34-770)

**[מיצב וידאו]{dir="rtl"}**

[בית ליבלינג הוא פריזמה שבה מתלכדות ומשתברות היסטוריות שונות. עבודת
הווידאו נפרשת על שמונה מסכים ושוזרת את סיפורי הדיירים עם אלה של בוגרי
בית הספר באוהאוס שעלו ארצה באותה התקופה. המיצב מחבר בין פיתוחה המואץ של
העיר טרום מלחמת העולם השניה לבין ייבוא חומרי בנייה מגרמניה הנאצית, ואז
חוצה את גבולות הארץ ובוחן את התפתחות המודרניזם של הבאוהאוס ברחבי המזרח
התיכון.]{dir="rtl"}

**[השטיח]{dir="rtl"}**

[אחד מזוג שטיחים שנארגו לרגל מאה שנה לבאוהאוס. הצמר נצבע בפיגמנטים
טבעיים משוחזרים בהתבסס על הצבעים שהתגלו במחקר שערכו צוותי השימור בבית
ליבלינג ובמעבדות בוויימאר.]{dir="rtl"}

[השטיח שהוצג בתל אביב נצבע בגוונים המקוריים של קירות סלון דירתם של מקס
וטוני ליבלינג, בעלי הבניין, כמחווה להיסטוריה של הבית כבניין מגורים ולחלל
שבו מוצגת התערוכה, שהוסב מחדר מגורים לגלריה. השטיח השני, שהוצג בתערוכה
בבית הספר באוהאוס בוויימאר ובאקדמיה לאמנויות בברלין, מציג גוונים שהתגלו
בחתך-רוחב של הקיר החיצוני של הדירה, וחושף את שכבות הצבע ההיסטוריות של
הבניין - כמו מגילת קלף עתיקה, שהכתב הקדום הוסר ממנה לטובת מלל
חדש.]{dir="rtl"}

[העיסוק בסוגיות שימור צבע וניתוח גוונים שהשתמרו במדיות שונות - טבלאות,
צילומים ופיגמנטים - הפך את השטיח לאובייקט הטווה את החוטים ההיסטוריים
העדינים שמחברים בין שתי הערים.]{dir="rtl"}

[\* פרופ. ד״ר אינס ויצמן, מנהלת מכון הבאוהאוס להיסטוריה ולתיאוריה של
האדריכלות והתכנון, מרצה לתיאוריה של האדריכלות באוניברסיטת הבאוהאוס
ויימאר, מנהלת המרכז לאדריכלות תיעודית (]{dir="rtl"}CDA[) - פרויקט
בינתחומי, החוקר בניינים כאילו היו מסמכים ומתייחס לסביבה הבנויה כאל
ארכיון שבו מאוחסנים רישומים היסטוריים. צוות ה-]{dir="rtl"}CDA [מונה
אדריכלים, קולנוענים, אמנים, היסטוריונים וחוקרים, המעורבים בפרויקטי מחקר
משותפים ואישיים, המתמקדים באדריכלות כשיקוף של מגמות ותהליכים פוליטיים
באזורי עימות או בתקופות היסטוריות שונות.]{dir="rtl"}

[\* חדר הפרויקטים מוקדש לשאלה ״מהי העיר הלבנה?״ ומזמין יוצרות ויוצרים
מתחומים שונים להשיב עליה באמצעות חקירה, פרשנות וביקורת. החדר משמש
כפלטפורמה למחקר ודיון אלטרנטיבי, פתוח ודינמי.]{dir="rtl"} [ אוצרת:
אדריכלית סברינה צגלה]{dir="rtl"}
